

Casa de Baile Klubiliikme leping
================================


### Casa de Baile Klubiliikme leping


* Casa de Baile Klubiliikmeks on võimalik saada makstes klubile igakuist toetust vastavalt soovitud liikmepaketile:
	+ 59.- eurot/kuu - Casa de Baile Klubiliikme pakett
	+ 119.- eurot/kuu - Casa de Baile VIP Kluubiliikme pakett
* Kuutasu tuleb **tasuda igakuiselt hiljemalt 10. kuupäevaks Casa de Baile Klubi MTÜ arveldusarvele EE697700771009678649**, selgituse lahtrisse palume kirjutada liikme täisnimi. Casa de Baile Klubi MTÜ saadab iga kuu alguses makse meeldetuletuse e-kirja teel, mille kaudu saab tasuda ka pangalinkide või krediitkaardiga.
* Klubiliikme leping loetakse allkirjastatuks ja hakkab kehtima esimese makse sooritamisega ning on tähtajatu. Makse sooritamisega kinnitab klient, et on lugenud ja nõustub Klubiliikme lepingu tingimustega.
* **Lepingu minimaalne kehtivus on 3 kuud**. Kui klient loobub lepingust vähem kui 3 kuu möödudes, arvestatakse tema tasu ümber Casa de Baile tavakursuste/tavapakettide hinnakirja alusel ning Klubiliikme soodustused ei rakendu, kõigi antud perioodi vältel kasutatud teenuste eest tuleb tasuda tagasiarvestavalt tavahinnakirja alusel.
* **Liikmelepingut on võimalik täis kalendrikuuks pausile panna**. Lepingu pausile paneku soovist on vaja **teada anda HILJEMALT eelneva kuu 25. kuupäevaks** e-kirja teel info@tantsukeskus.ee.
* Kuna Klubiliikme leping sisaldab erinevaid soodustusi ja lisahüvesid ning on loodud toetamaks tantsukogukonna arengut, siis **puudutud trennide tagasiarvestust ei toimu**. Klient vastutab ise oma trennis käimiste ja puudumiste eest. Tegemist on Klubiliikme staatusega, mis võimaldab, kuid ei kohusta trennides osalema.
* Lepingut saab lõpetada igal ajal 5-päevase etteteatamisega e-maili teel: info@tantsukeskus.ee.
* 3+ kuud kehtinud Klubiliikme lepingute lõpetamisel tehakse makstud tasu osas tagasiarvestus vastavalt kasutatud teenuste mahule ja proportsionaalselt lepingu kehtimisajaga. Tasaarvelduse summa kantakse kliendi krediidikontole Casa de Bailes. Krediidikontol olevat raha saab kasutada kõikide Casa de Baile teenuste eest tasumiseks.
* Kui klient ei soovi järgmise kuu Klubiliikme paketi eest tasuda, siis tuleb **lepingu lõpetamise soovist teada anda HILJEMALT eelneva kuu 25. kuupäevaks** e-kirja teel info@tantsukeskus.ee.
* Casa de Baile Klubi MTÜ on mittetulundusühing, mille eesmärk on Eesti hobitantsu kultuuri, eriti Ladina-Ameerika tantsude (salsa, bachata, kizomba, urban kiz, brasiilia zouk, argentiina tango jms) maastiku rikastamine, mitmekesistamine, ülalhoidmine ja arendamine. Casa de Baile Klubiliikmete maksed arvestatakse Klubi toetusena ning neid kasutatakse klubiliste eesmärkide täitmiseks. Täname kõiki toetajaid!
* Klubiliige annab Casa de Bailele õiguse tema isikuandmete töötlemiseks ning e-kirja teel suhtlemiseks. Casa de Baile hoiab kliendi andmeid heaperemehelikult ning ei jaga neid kliendi nõusolekuta kolmandatele osapooltele.





