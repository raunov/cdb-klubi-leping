

E-poe müügitingimused
=====================


*Viimati muudetud 30.10.2023*
=============================



Veebipoe www.casadebaile.ee (edaspidi Veebipood) omanik on Casa de Baile Klubi MTÜ (registrikood 80632820), asukohaga Pärnu mnt 19, Tallinn.


Müügilepingu kehtivus, kauba- ja hinnainfo
------------------------------------------


Müügitingimused kehtivad Veebipoest teenuste ja kaupade ostmisel.


Veebipoes müüdavate teenuste ja toodete hinnad on märgitud teenuste ja toodete juurde. Hinnale võib teatud juhtudel lisanduda tasu kauba kättetoimetamise eest.


Kauba kättetoimetamise tasu sõltub ostja asukohast ning kättetoimetamise viisist.


Kättetoimetamise tasu kuvatakse ostjale tellimuse vormistamisel.


Teave teenuse ja kauba kohta on esitatud Veebipoes vahetult kauba juures.


Tellimuse vormistamine
----------------------


Teenuse või kauba tellimiseks tuleb alustada soovitud teenuse ostuprotsessi. Tellimuse vormistamiseks tuleb täita nõutud andmeväljad. Seejärel kuvatakse ekraanile tasu suurus, mille saab tasuda pangalingi kaudu või muu makselahenduse abil.


Leping jõustub alates tasumisele kuuluva summa laekumisest Veebipoe arvelduskontole.


Kui tellitud toodet ei ole võimalik tarnida seoses kauba lõppemisega, kursuse/tunni ärajäämisega või muul põhjusel, teavitatakse sellest ostjat esimesel võimalusel ning tagastatakse tasutud raha (sh kauba kättetoimetamise kulud) viivitamata, kuid mitte hiljem kui 14 päeva jooksul teate saatmisest.


Kohaletoimetamine
-----------------


Enamus Veebpoes müüdavatest toodetest on teenused ning nende tellimuste täitmine toimub üldjuhul elektroonsel teel, ilma kaupu kliendile füüsilisel kujul saatmata. Füüsilisi kaupu (kinkekaartdid, meened jms) saadetakse Eesti siseselt.


Kauba saatmiskulud kannab ostja ning vastav hinnainfo on kuvatud saatmisviisi juures.


Eestisisesed saadetised jõuavad üldjuhul ostja määratud sihtpunkti 3-7 tööpäeva jooksul alates müügilepingu jõustumist. Väljaspool Eestit toimub kohaletoimetamine vaid eelneva erikokkuleppe alusel.


Erandlikel juhtumitel on õigus kaup kohale toimetada kuni 45 kalendripäeva jooksul.


Taganemisõigus
--------------


Pärast tellimuse kättesaamist on ostjal õigus e-poes sõlmitud lepingust taganeda 14 päeva jooksul, eeldusel, et kaupa/teenust ei ole tarbitud. Kui klient on Veebipoest ostetud tantsukursusel osalenud 14 päeva vältel ning soovib seejärel lepingust taganeda, peab klient tasuma osaletud üksikkordade eest vastavalt Casa de Baile hinnakirjale. Ostetud kauba hinna ja tegeliku osaletud kordade hinnavahe tagastatakse kliendile.


Taganemisõigus ei kohaldu, kui ostjaks on juriidiline isik.


14-päevase tagastamisõiguse kasutamiseks ei tohi tellitud kaupa kasutada muul viisil kui on vajalik kauba olemuses, omadustes ja toimimises veendumiseks viisil nagu see on lubatud kauba testimiseks füüsilises poes või tantsukoolis kohapeal.


Kui kaupa on kasutatud muuks otstarbeks kui on vajalik kauba olemuses, omadustes ja toimimises veendumiseks või sellel on kasutamise või kulumise märke, on Veebipoel õigus alandada tagastatavat tasu vastavalt kauba väärtuse vähenemisele.


Kauba tagastamiseks või teenusest loobumiseks tuleb esitada vabas vormis ostmisest taganemise avaldus ning saata see e-posti aadressile info@tantsukeskus.ee hiljemalt 14 päeva jooksul kauba kättesaamisest või teenuse eest tasumisest.


Kauba tagastamise kulud kannab ostja, välja arvatud juhul, kui tagastamise põhjus seisneb asjaolus, et tagastamisele kuuluv asi ei vasta tellitule (nt vale või defektiga asi).


Ostja peab kauba tagastama avalduse esitamisele järgneva 14 päeva jooksul või esitama tõendi, et ta on eelnimetatud perioodi jooksul kauba üle andnud kauba vedajale.


Veebipood tagastab tagastatava kauba kättesaamisel ostjale viivitamata, kuid mitte hiljem kui 14 päeva möödumisel arvates taganemisavalduse saamisest, kõik ostjalt lepingu alusel saadud tasud.


Veebipood võib keelduda tagasimaksete tegemisest seni, kuni on lepingu esemeks oleva asja tagasi saanud või kuni ostja on esitanud tõendid, et on asja tagasi saatnud, sõltuvalt sellest, kumb toimub varem.


Kui ostja on sõnaselgelt valinud Veebipoe pakutud kõige odavamast tavapärasest asja kättetoimetamise viisist erineva kättetoimetamise viisi, ei pea Veebipood tarbijale tagastama kulu, mis ületab tavapärase kättetoimetamise viisiga seotud kulu.


Veebipoel on õigus taganeda müügitehingust ning nõuda ostjalt tagasi kaup, kui kauba hind veebipoes on eksituse tõttu märgitud oluliselt alla kauba turuhinna.


Pretensiooni esitamise õigus
----------------------------


Veebipood vastutab ostjale müüdud kauba lepingutingimustele mittevastavuse või puuduse eest, mis oli olemas juba asja üleandmise hetkel ning mis ilmneb kuni kahe aasta jooksul, alates kauba üleandmisest ostjale. Sellest esimese kuue kuu jooksul asja üleandmisest ostjale eeldatakse, et puudus oli olemas juba asja üleandmise ajal. Vastava eelduse ümberlükkamine on Veebipoe kohustus.


Ostjal on õigus puuduse ilmnemisel pöörduda hiljemalt kahe kuu jooksul veebipoe poole, saates e-kirja aadressile info@tantsukeskus.ee või helistada telefonil: 51 970 501.


Veebipood ei vastuta puuduste eest, mis on tekkinud pärast kauba/teenuse üleandmist ostjale.


Kui Veebipoest ostetud kaubal on puudused, mille eest Veebipood vastutab, parandab või asendab Veebipood puudusega kauba. Kui kaupa ei ole võimalik parandada ega asendada, tagastab Veebipood ostjale kõik müügilepinguga kaasnenud tasud.


Veebipood vastab tarbija esitatud kaebusele kirjalikult või kirjalikku taasesitamist võimaldavas vormis 15 päeva jooksul.


Otseturustus ja isikuandmete töötlemine
---------------------------------------


Veebipood kasutab ostja poolt sisestatud isikuandmeid (sh nimi, telefoninumber, aadress, e-maili aadress, pangarekvisiidid) tellimuse töötlemiseks, püsilepingute korral igakuiste makse meeldetuletuste saatmiseks ning kauba/teenuse ostjale saatmiseks.


Veebipood edastab isikuandmeid veoteenust pakkuvale ettevõtetele selleks, et kohale toimetada kaupa.


Veebipood saadab ostjale uudiskirju ning pakkumisi ostja e-maili aadressile ainult juhul, kui ostja on selleks avaldanud soovi Casa de Bailes kohapeal või sisestades veebilehel e-kirja aadressi.


Ostjal on igal ajal võimalik loobuda e-postile saadetavatest pakkumistest ja uudiskirjadest andes sellest meile teada e-kirja teel või järgides pakkumisi sisaldava e-kirjas toodud juhiseid.


Vaidluste lahendamine
---------------------


Kui ostjal on Veebipoe osas pretensioone, tuleb need saata e-kirja aadressile info@koduleht.net.


Kui ostja ja Veebipood ei suuda lahenda vaidlust kokkuleppe teel, siis on ostjal võimalik pöörduda Tarbijavaidluste komisjoni poole. Menetlustingimustega saab tutvuda ning avaldust esitada [siin](http://www.komisjon.ee/). Tarbijavaidluste komisjoni pädevuses on lahendada ostja ja Veebipoe vahel sõlmitud lepingust tulenevaid vaidlusi. Ostja kaebuse läbivaatamine komisjonis on tasuta. Ostja võib pöörduda Euroopa Liidu tarbijavaidlusi lahendava platvormi poole [siin](http://ec.europa.eu/consumers/odr/).






